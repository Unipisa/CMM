-------------------------------------------------------------------------------------------------------------

Le sam. 2 mars 2019 à 12:11, Giuseppe Attardi <attardi@di.unipi.it> a écrit :

CMM (Customizable Memory Management) è il conservative garbage collector 
per C++ che sviluppai per il progetto PoSSo (Polynomial System Solver).

Il solver aveva delle fasi in cui venivano creati tantissimi oggetti 
temporanei, che potevano essere cancellati in un botto solo alla fine 
della fase.

Segnalai CMM a Bill Joy nel 1994, quando mi disse che stava cercando un 
GC per un nuovo linguaggio che stavano sviluppando alla Sun Microsystems.

Gli consegnai una copia dell'articolo presentato a USENIX C++ 1994, che 
riportava un link ftp da cui scaricare il codice:

http://usenix.org/publications/library/proceedings/c++94/full_papers/attardi.ps


BTW, alla conferenza Bjarne Stroustrup fu colpito dal lavoro e mi disse 
che con il miglioramento delle tecniche di GC, stava ricredendosi sulla 
possibilità di introdurle nel C++.

Qualche tempo dopo incontrai Ted Goldstein, del dipartimento Sun 
Engineering, che mi ringraziò, dicendo che avevano utilizzato il codice 
nella loro implementazione del linguaggio Oak, il nome che gli aveva 
dato James Gosling, guardando fuori dalla finestra del suo studio. Poi 
dovettero rinominarlo Java, per questioni di copyright.

A quel tempo non usavamo sistemi di versionamento, ma ci eravamo fatti 
uno script noi per fare versioni.

Eccoti un link a un tar che contiene diverse versioni:

     http://medialab.di.unipi.it/ftp/cmm.tgz


Enjoy


-- Beppe